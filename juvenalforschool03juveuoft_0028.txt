20 XI

hinc stomacho vires ; nam pes argenteus illis,
anulus in digito quod ferreus. ergo superbum
convivam caveo, qui me sibi comparat et res 130
despicit exiguas. adeo nulla uncia nobis

est eboris nec tessellae nec calculus ex hac
materia, quin ipsa manubria cultellorum

ossea. non tamen his ulla umquam obsonia fiunt
rancidula, aut ideo peior gallina secatur. 13 5
sed nec structor erit, cui cedere debeat omnis
pergula, dicipulus Trypheri doctoris, aput quem
sumine cum magno lepus atque aper et pygargus
et Scythicae volucres et phoenicopterus ingens ,

et Gaetulus oryx hebeti lautissima ferro 140
caeditur et tota sonat ulmea cena Subura.

nec frustum capreae subducere nec latus Afrae
novit avis noster, tirunculus ac rudis omni

tempore et exiguae furtis inbutus ofellae.

plebeios calices et paucis assibus emptos 145
porriget incultus puer atque a frigore tutus 3

non Phryx aut Lycius. [non a mangone petitus
quisquam erit et magno] cum posces, posce latine.
idern habitus cunctis, tonsi rectique capilli

atque hodie tantum propter convivia pexi. 150
pastoris duri hic est filius, ille bubulci.

suspirat longo non visam tempore matrem,

128 vires PS‘: bilis ωΙ 130 comparet PS: comparat ω 1
132 cauculus P Ι 133 materia pm: materiam Pl 136 cedere
pm: credere Pl 138 sumine pm: sumne Pl 141 tota om. P Ι
142 caprae Pl 146 a om. P Ι 147 non—magno del. Guz'et, uncis
incl. Jahn, Herm. Ι 148 in magno PS: et magno ω 0udend.1
pasce Ρ

